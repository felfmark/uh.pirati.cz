---
layout: blog
category: CLANKY
title: 'Piráty z Uherského Hradiště vyšla předvolební kampaň na 76 159 korun'
date: 2018-10-05
author: Marek Houser
authorId: marek.houser
image: /assets/img/posts/rozpocet.jpg
tags: 'Uherské-Hradiště volby-2018 rozpočet'
---
Celá kampaň před volbami do zastupitelstva města Uherské Hradiště vyšla místní Piráty na sumu 76 159 korun včetně DPH. Půjde pravděpodobně o jednu z nejnižších částek, které strany a hnutí v Uherském Hradišti do předvolební kampaně vložily. Část z této částky, konkrétně 14 824 korun, navíc posktytli dárci pro tisk a distribuci lokálních listů "UHlídáme". Přímo Piráti tak ze svého rozpočtu utratili pouhých 61 333 korun.

Mimo zmíněnou tiskovinu investovali Piráti z Uherského Hradiště nejvíce peněz do online reklamy na Facebooku, akce "Rodinné odpoledne" a nákupu materiálu pro stavbu <a href="https://uh.pirati.cz/aktuality/piratska-strazni-budka-na-namesti.html" target="_blank">strážní budky</a>. Například do billboardů nebo jiné velkoplošné outdoorové reklamy nedali ani korunu a spoléhali se tradičně na kontaktní kampaň mezi lidmi a také na zapojení dobrovolníků při roznosu Pirátských listů a vyvěšování bannerů na plotech a balkonech. Nadále potvrzují svůj postoj, že do předvolebních kampaní není nutné vkládat milionové sumy.

"Se zvědavostí se těšíme na finální přepočet ceny za jeden hlas a za obdržený mandát."

![rozpocet2018](https://raw.githubusercontent.com/pirati-web/uh.pirati.cz/master/assets/img/miscellaneous/rozpocet.PNG "Rozpočet kampaně 2018 - Piráti UH")

- - -
