---
layout: post
category: CLANKY
title: 'Piráti z UH draží svou kampaňovou strážní budku. Výtěžek věnují na charitu'
date: 2019-02-08
author: Marek Houser
authorId: marek.houser
image: posts/budkaaukce.jpg
tags: 
- Uherské-Hradiště
- aukce
- benefice
- strážní-budka

important: true
---
Uherskohradišťští Piráti plní svůj slib a dávají do online <a href="https://aukro.cz/beneficni-aukce-piratska-budka-z-uh-hradiste-6942706277" target="_blank">aukce</a> vlastnoručně vyrobenou strážní budku, která jim vloni na podzim pomohla k zisku dvou zastupitelských míst. Již při stavbě se rozhodli, že by budka po ukončení kampaně mohla posloužit dál a navíc prospět i dobré věci. Při výběru mezi lokálními charitativními subjekty nakonec "zvítězila" uherskohradišťská pobočka <a href="https://www.strediskocesta.cz/" target="_blank">Diakonie ČCE, Středisko CESTA</a>. Na její účet poputuje celý výtěžek aukce.

Vlastnoručně vyrobená a kvalitní dřevěná budka je vybavena pevnou lavicí s úložným prostorem, čtyřmi světly se solárními články ve střeše a dvěma přihrádkami na bočních stěnách. Novému majiteli může posloužit třeba jako zahradní sklad na nářadí, venkovní záchod na chalupu či jako domek pro zábavu dětí.

Cena materiálu na výrobu byla cca 7 000 korun. Naše aukce začíná na symbolické částce 2 222 korun, zároveň stanovujeme cenu KUP TEĎ na 7 777 korun.

Aukci s podrobnými informacemi najdete <a href="https://aukro.cz/beneficni-aukce-piratska-budka-z-uh-hradiste-6942706277" target="_blank">ZDE</a>.
- - -
