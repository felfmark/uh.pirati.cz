---
layout: post
category: CLANKY
title: 'Piráti UH: Report ze šestého zastupitelstva'
date: 2019-09-03
author: Marek Houser
authorId: marek.houser
image: posts/zmuh.jpg
tags: 
- zastupitelstvo
- report
---
Prázdniny skončily a také zastupitelé v Uherském Hradišti se vrátili do lavic. Druhého září měli na programu celkem dvaadvacet bodů.  My vám přinášíme tradiční report s tím nejdůležitějším.

Zasedání se neslo zejména v duchu rozdělování peněz a schvalování rozpočtů. Úvodem přišla na řadu koalicí prezentované rozpočtové opatření a plnění rozpočtu v prvním pololetí letošního roku. U těchto bodů se pirátští zastupitelé zdrželi.

Dále přišly na řadu dotace a fondy. “Ve všech fondech potřeby žadatelů převyšují možnosti města. Například
na podporu sociálních a navazujících služeb jsou v druhém pololetí roku 2019 požadavky téměř na 1,5 milionu, ovšem částka určená k rozdělení je jen 393 tisíc. Žádosti se musí tedy radikálně redukovat. Opakovaně jsem se snažil tento fond alespoň o 500 tisíc navýšit. Nachystal jsem analýzu podpory sociálních služeb a poukázal na to, že město má v této oblasti určité mezery. Pro tento krok jsem však nikdy nezískal podporu kolegů z vedení města a proto je i tento fond dlouhodobě stále podfinancován,” komentuje pirátský zastupitel František Elfmark.

U ostatních dotačních programů je situace obdobná. U podpory rozvoje sportu se sešlo 25 žádostí o celkem 4,4 milionu, město má ovšem na druhé pololetí k dispozici pouze 1,8 milionu. V oblasti rozvoje aktivit pro mládež a vzdělávání se rozdalo 191 tisíc, požadavky devatenácti žadatelů byly ve výši cca 420 tisíc.

V dalším bodě jsme projednávali sloučení fondů kultury a cestovního ruchu. To Piráti podpořili. Stejně tak devět žádostí v úvěrovém programu Podpora rozvoje bydlení města.

Choreografka Ladislava Košíková a trenér házené Jiří Zerzáň <a href="https://www.mesto-uh.cz/cena-mesta-uherske-hradiste-pripadne-choreografce-a" target="_blank">získají Cenu města</a>. Oběma gratulujeme.

Zajímavou novinkou bude po bodech rozdělený z jednání zastupitelstva. Doposud byl k dispozici pouze nepřerušený a v jednom souboru. Pro zájemce se tak jedná o možnost snadnějšího vyhledávání. Rozdělený audiozáznam by měl být poprvé dostupný být po devátém zasedání současných zastupitelů.

Po posledním řádném bodu jsme vyslechli <a href="https://drive.google.com/open?id=1Ogzm53KpbX_Ni5t9hURGdl_DkTDA8Riu" target="_blank">prezentaci</a> hmotové studie projektu “Stará Tenice” a konfrontovali jsme investory s peticí občanů, kteří nám dali najevo své obavy. “Bylo nám přislíbeno, že se tímto bude investor zabývat a byli jsme ujištěni, že jde pouze o studii a ne konečné řešení projektu. Vývoj projektu budeme i nadále sledovat a připomínkovat,” ujišťuje zastupitel Pirátů Jaroslav Ševčík.

Máte připomínky k životu v Uherském Hradišti? Dejte nám vědět skrze <a href="https://uh.pirati.cz/dotaznik/" target="_blank">formulář</a>.

- - -
