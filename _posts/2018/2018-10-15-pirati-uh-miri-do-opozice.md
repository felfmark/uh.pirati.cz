---
layout: post
category: CLANKY
title: '“Konstruktivní opozice pro nás není jen heslo,” říkají Piráti z Uherského Hradiště'
date: 2018-10-15
author: Marek Houser
authorId: marek.houser
image: posts/uho.jpg
tags: 
- Uherské-Hradiště
- zastupitelstvo
- opozice

important: true
---
Po sestavení koalice pro nadcházející čtyři roky bez účasti Pirátů budou dva pirátští zastupitelé Jaroslav Ševčík a František Elfmark pracovat pro město Uherské Hradiště v opozici. V té se ocitli zejména proto, že nemohli a nechtěli dle pirátských zásad a také <a href="https://docs.google.com/document/d/16WVxqEkfuTDveQs3RuLnEsL6IS3sTWj9v7EJDZvRU0E/" target="_blank">povolební strategie</a> podpořit kumulaci uvolněných funkcí staronového starosty Stanislava Blahy.

“Žádnou jinou nabídku s jiným obsazením rady jsme od vítězné ODS nedostali, takže pro nás byla tato věc vyřízená celkem rychle. Našich závazných stanovisek, kvůli kterým nás lidí mimo jiné volí, se držíme,” říká lídr Pirátů pro komunální volby v UH a čerstvý zastupitel Jaroslav Ševčík. I bez míst v koalici jsou s dalším kolegou odhodlaní zodpovědně odvádět zastupitelskou práci.

“Gratuluji ke složení koalice, i když bude asi hodně křehká. Obsazení se mírně změnilo, ale nemyslím si, že by se nějak změnilo i vedení města. Programové cíle všech subjektů jsou nicméně dost podobné, takže se snad podaří je dotáhnout do konce. Například modernizaci MHD, zlepšení dopravy, budování parkovacích míst nebo výstavbu nových bytů,” podotkl druhý pirátský zastupitel František Elfmark. Ten má kromě čtyřletých zkušeností z vedení města také cca roční praxi v roli poslance. I v parlamentu je v podání Pirátů vidět, co může dokázat opravdová konstruktivní opozice.

Také v Uherském Hradišti tedy chtějí být Piráti opozicí takovou, která přichází s vlastními nápady a neboří vše cizí, co se jí předloží. S podobnou pozicí už mají Piráti po celé ČR velké zkušenosti a dosahují v ní viditelných výsledků. Třeba právě i v parlamentu.

“Rozumné nápady rádi podpoříme, ať už je navrhne kdokoli. Stejně tak budeme předkládat vlastní, které budou vycházet z našeho celostátního i komunálního programu a které se od nás očekávají. Zejména v oblasti transparentnosti, dohledu na politiky a elektronizace úřadů. Určitě nehodláme jen dělat vlny, ke každé případné kritice připojíme i vlastní návrh,” dodal Ševčík.

K prvním věcem, které budou chtít Piráti ve městě prosadit, patří například zdokonalení rozklikávacího rozpočtu, zřízení veřejných kalendářů členů rady, posílení transparentnosti výběrových řízení či zavedení participativního rozpočtu. Mezi prioritami Pirátů i nadále zůstává aktivní spolupráce s občany, které chtějí do rozhodování o budoucnost města zapojit. Stejně tak se i z opozice hodlají pustit do modernizace interních systémů úřadu, aby mohli občané vyřídit nejdůležitější agendu ideálně u jednoho okénka a také online.

- - -
