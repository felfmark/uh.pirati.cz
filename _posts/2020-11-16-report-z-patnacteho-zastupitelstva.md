---
layout: blog
category: CLANKY
title: 'Piráti UH: Report z patnáctého zastupitelstva, dotace pro podnikatele, energetická koncepce, online přenos'
date: 2020-11-16
image: /assets/img/posts/zmuh12.jpg
published: true
author: František Elfmark
authorId: frantisek.elfmark
tags: 'zastupitelstvo report Jaroslav-Ševčík František-Elfmark'
---

Včera dne 16.11. 2020 zasedalo zastupitelstvo města Uherské Hradiště na svém 15 zasedání. Na programu byla například změna jednacího řádu, která umožňuje zastupitelum připojení distančni formou, Tento bod jsme podpořili, stejně tak jako smlouvu o spolupráci při zajišťování a rozvoji integrované dopravy Zlínského kraje.

Dále se řešila Koncepce energetického využití směsného komunálního odpadu (SKO) a objemného odpadu (OO) města Uherské Hradiště. *“Upozornil jsem na to, že legislativa, která tuto problematiku řeší, nebyla ještě parlamentem schválena a nyní jsme ve fázi senátních vratek. Poté je třeba, aby Zlínský kraj aktualizoval svůj Plán odpadového hospodářství a stejně tak i učinilo město Uherské Hradiště. Senát dokonce u zákonů navrhl odklad účinnosti až od roku 2022. Proto je třeba vyčkat na schválenou legislativu.”* sdělil František Elfmark

Koncepci, kterou jsme měli vzít na vědomí, jsme v hlasování nepodpořili. Koncepce cíleně totiž poukazuje na to, že změna topného média v teplárně CTZ na tzv. ZEVO (zařízení pro energetické využití odpadů), je pro naše město ideální forma přeměny. S tím jednoznačně nesouhlasíme a čekáme na kvalitní analýzu, kterou tvoří VUT a měla být do konce roku. Samozřejmě poté očekáváme veřejné projednání.

*“Navrhli jsme také bod, v kterém nám jde o maximální uspíšení finanční pomoci občanům s bojem proti koronaviru. Šlo o to, aby se nemuselo čekat s vypsáním vhodné dotační výzvy na zastupitelstvo města, ale aby hned po této krizi bylo možno přes starostu tento dotační titul vypsat a zkrátit tak čas doručení finanční pomoci na minimum. Protože jsem byl při diskuzi několikrát ujištěn, že nedojde k průtahům a pomoc se brzy dostaví, tak jsem náš návrh stáhl. I tak, pomoc pro podnikatele z prvního kola je již na cestě k jejich příjemcům.”* říká Jaroslav Ševčík.

Také jsme v bodě různé navrhli, abychom se zabývali online přenosem zastupitelstva pro občany města a chceme spolupracovat s vedením města na jeho realizaci. Dodáme kompletní návrh řešení. V Kroměříži to již u našich kolegů funguje a tak se rádi necháme inspirovat.

Využili byste tento přenos a sledovali naše zastupitelstvo online? 

Přejeme všem hodně zdraví a neklesejte na mysli - Jaroslav Ševčík a František Elfmark

---
