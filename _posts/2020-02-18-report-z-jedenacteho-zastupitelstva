---
layout: blog
category: CLANKY
title: 'Piráti UH: Report z jedenáctého zastupitelstva'
date: 2020-02-18
image: /assets/img/posts/zmuh.jpg
published: true
author: František Elfmark
authorId: frantisek.elfmark
tags: 'zastupitelstvo report Jaroslav-Ševčík František-Elfmark'
---

Včera dne 17.2.2020 zasedalo již po jedenácté zastupitelstvo města Uherského Hradiště. Tohoto zastupitelstva se zúčastnili oba pirátští zastupitelé, a to jak Jaroslav Ševčík, tak i poslanec František Elfmark. Na pořadu bylo celkem k projednání 17 bodů. Na úvodu ještě před samotným začátkem zastupitelstva proběhla výměna dvou zastupitelů, kteří složili mandát a byli nahrazeni svými zástupci. Velká část bodů se týkala přerozdělení financí z fondů, v 1. pololetí tohoto roku.
 
„Do Fondu na Podporu sociálních a navazujících služeb v I. pololetí, bylo podáno celkem 34 žádostí. Celkový objem požadovaných finančních prostředků činil ovšem částku, a to jako každoročně mnohem převyšující, letos to je přes 2 mil. Kč. Částka určená k rozdělení FSPP (komise fond) pro I. pololetí roku 2020 byla stanovena jen na 923 000 Kč. Dlouhodobě apeluji na navýšení tohoto fondu, protože dle mého názoru jsou všechny žádosti, které finance u fondu žádají velmi potřebné. Jako člen komise fondu na přerozdělování financí vím, že je to složité, nicméně i tak by si navýšení fond zasloužil. Tento bod jsme na zastupitelstvu rádi podpořili. Díky tomu získali finance na nejen svůj provoz např. Charita Uherské Hradiště, Akropolis z.s., Centrum poradenství pro rodinné a partnerské vztahy, Středisko rané péče EDUCO Zlín, z.s., Sjednocená organizace nevidomých a slabozrakých České republiky, Naděje, Sociální služby Uherské Hradiště, Diakonie ČCE – středisko CESTA a také třeba i Klub důchodců Uherské Hradiště,“ říká František Elfmark.
 
Sport v Uherském Hradišti je důležitým prvkem, který tak trochu celé naše město ruku v ruce s kulturou tvoří i proto jsme u bodu týkajícího se dotací do sportu nemohli zůstat bez komentáře. „Vyzval jsem sportovní komisi, aby navrhla lepší klíč k rozdělování dotací pro sport. Dlouhodobě se nám zdá klíč pro rozdělování dotací pro sport nevyhovující a byl bych rád, kdyby se do budoucna tento klíč změnil,” komentoval Jaroslav Ševčík.
 
 
Na zastupitelstvu města byla navržena úprava jednacího řádu, kdy starosta města může svolat zasedání zastupitelstva bez předchozího zasedání rady města. K tomuto bodu proběhla živá diskuze. Nakonec protinávrh MUDr. Ivana Karpelese, který jsme podpořili a řešil situaci, že by svolání zastupitelstva mimo řádný termín mělo být jen v naléhavých situacích, neprošel a posléze byl schválen původní návrh koalice.

Po zastupitelstvu proběhla prezentace budoucí rekonstrukce ulice Boženy Němcové. “Rekonstrukce ulice je opravdu již potřeba. Na prezentaci nám ukázali plánovaný stav, odpověděli na všechny dotazy a já mám radost, že tato ulice by snad koncem roku mohla mít už nový kabát.” říká Jaroslav Ševčík. Výhledově se plánuje na konci ulice i podchod pod tratí a napojení se tak na cyklostezku k nemocnici a dále. To vše je potřeba ale koordinovat se železnicí. Zkrátí se tak vzdálenosti pro mnoho občanů, otevře se nová cesta do Štěpnic a k nemocnici a to je velmi pozitivní.  

---
