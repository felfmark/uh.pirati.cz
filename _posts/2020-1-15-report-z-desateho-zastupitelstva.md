---
layout: blog
category: CLANKY
title: 'Piráti UH: Report z desátého zastupitelstva'
date: 2019-1-15
image: /assets/img/posts/zmuh10.jpg
tags: 'zastupitelstvo report'
---

13.1.2020 zasedalo již po desáté zastupitelstvo města Uherské Hradiště. Zásadní a jako třetí bod bylo nabytí objektu Svatováclavská čp. 450 (objekt Komerční banky) ke koupi a to za cenu 35 milionů korun. Po nastudování podrobných materiálů, a to jak k zastupitelstvu města, tak i v komisi pro nakládání s majetkem města, jsme se rozhodli koupi budovy na Svatováclavské ulici č. 450 podpořit.

Rozhodně jsem pro nabytí této významné historické nemovitosti v centru Uherského Hradiště, ale je potřeba se dále zabývat dalším využitím této budovy. Na tuto otázku nám odpoví studie, která začne vznikat ihned po nabytí této budovy, říká Jaroslav Ševčík, zastupitel a člen komise pro nakládání s majetkem města.

Budova je pro město nejen historicky, ale i strategicky velmi důležitá, a proto jsme na zastupitelstvu zvedli ruku pro její koupi.

Město plánuje do této budovy přesunout z Revoluční ulice pracoviště odboru dopravních a správních agend. Na budově je záměrem rozmístit jednotlivá pracoviště takto: I. nadzemní podlaží – registr vozidel – II. nadzemní podlaží – matrika, evidence obyvatel, osobní doklady, řidičské průkazy – III. nadzemní podlaží – OPŘ, zkušební komisaři. Budova na Revoluční ulici pak půjde do prodeje, říká zastupitel a poslanec ČR František Elfmark. Určitě by bylo vhodné koncepčně promyslet i jiné případné varianty využití budovy, dodává současně.

- - -
