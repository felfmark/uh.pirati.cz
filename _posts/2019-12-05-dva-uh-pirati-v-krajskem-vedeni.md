---
layout: blog
category: CLANKY
title: 'Dva Piráti z UH jsou v novém krajském vedení'
date: 2019-12-05
author: 
authorId:
image: /assets/img/posts/houserelfmark.jpg
---
Členská základna Pirátů Zlínského kraje si na přelomu listopadu a prosince zvolila nové předsednictvo krajského sdružení. Předsedou se nově stal Vratislav Krejčíř z Kroměříže. Dalšími místopředsedy byli zvoleni také Marek Houser a František Elfmark z Uherského Hradiště.

Nově zvolení místopředsedové se chtějí zaměřit každý na jemu blízký úsek krajské agendy. Marek Houser se chce věnovat zejména vnitřním procesům a výstavbě krajského centra. „Mimo samozřejmou snahu propagovat politiku Pirátů navenek chci pokračovat zejména v technické podpoře pro členy. Aby se nám dobře komunikovalo napříč krajem a aby se nám dobře prezentovalo naše výsledky. Chtěl bych také oživit myšlenku otevření Pirátského centra ve Zlínském kraji. Věřím, že v krajských volbách uspějeme a tím pádem pokryjeme všechna patra tuzemské politiky. S takovou silou a agendou už bychom měli být občanům blíž i s fyzickou kanceláří a zázemím,” říká bývalý krajský předseda a nově místopředseda Pirátů ve Zlínském kraji.

Poslanec František Elfmark se chce zaměřit na lepší komunikaci a spolupráci napříč místními sdruženími. „Práce pro předsednictvo je pro mne především velmi zodpovědná. Kromě nastavení funkčních a efektivních procesů a time managementu, se chci snažit držet lidsky celou členskou základnu pohromadě. Umět jednotlivým členům krajského fóra naslouchat a umět s podněty, které od nich získám, dále pracovat,” upřesňuje další z místopředsedů František Elfmark.
- - -
