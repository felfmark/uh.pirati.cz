---
layout: blog
category: CLANKY
title: 'Výsledek pirátské sbírky: Osmdesát vánoček a marmelád pro Charitu UH'
date: 2020-12-22
image: /assets/img/posts/sbirka2020charita.jpg
published: true
author: Marek Houser
authorId: marek.houser
tags: 'pomoc charita dobročinnost'
---

Členové a příznivci uherskohradišťských Pirátů včetně pár "cizích" dárců se zapojili do naší předvánoční sbírky potravin pro potřebné. V rámci akce se podařilo nashromáždit zejména osmdesát kusů vánoček a stejné množství sklenic s marmeládami. Na ty se složili přímo členové a příznivci lokálních Pirátů. Mimo to jsme mohli v rámci dobročinné akce s radostí zprostředkovat také několik druhů ingrediencí na pečení cukroví.

| ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky1.JPG){:class="img-responsive"} | ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky2.JPG){:class="img-responsive"} | ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky3.JPG){:class="img-responsive"} |

Veškerou potravinovou pomoc jsme v úterý 22. prosince předali Charitě Uherské Hradiště. Vánočky, marmelády a další suroviny obratem zamířily do cca sedmdesáti rodin, které tvoří její klientelu. Jsme moc rádi, že jsme lidem v těžké životní situaci alespoň tímto způsobem dokázali zpříjemnit období Vánoc. To je nejen pro ně umocněné i aktuálním řáděním koronaviru a vládními omezeními.

| ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky4.JPG){:class="img-responsive"} | ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky5.JPG){:class="img-responsive"} | ![Vánoční sbírka 2020 Piráti UH Charita vánočky](https://raw.githubusercontent.com/pirati-web/uh.pirati.cz/master/assets/img/posts/vanocky6.JPG){:class="img-responsive"} |

I za obdarované moc děkujeme všem, kteří se do sbírky finančně či materiálně zapojili. Věříme, že výsledek udělá v několika desítkách rodin radost. A to i malým dětem. Přejeme pohodové prožití vánočních svátků a příjemný vstup do (snad vydařenějšího) roku 2021.

Piráti UH
