---
layout: blog
category: CLANKY
title: 'Výsledek pirátské vánoční sbírky v UH: 80 vánoček a marmelád pro místní Charitu'
date: 2020-12-22
image: /assets/img/posts/sbirka2020charita.jpg
published: true
author: Marek Houser
authorId: marek.houser
tags: 'pomoc charita dobročinnost'
---

Členové a příznivci uherskohradišťských Pirátů včetně pár "cizích" dárců se zapojili do naší předvánoční sbírky potravin pro potřebné. V rámci akce se podařilo nashromáždit zejména osmdesát kusů vánoček a stejné množství sklenic s marmeládami. Na ty se složili přímo členové a příznivci lokálních Pirátů. Mimo to jsme mohli v rámci dobročinné akce s radostí zprostředkovat také několik druhů ingrediencí na pečení cukroví.

<iframe src="https://albumizr.com/a/SsUo" scrolling="no" frameborder="0" allowfullscreen width="700" height="400"></iframe>

Veškerou potravinovou pomoc jsme v úterý 22. prosince předali Charitě Uherské Hradiště. Vánočky, marmelády a další suroviny obratem zamířily do cca sedmdesáti rodin, které tvoří její klientelu. Jsme moc rádi, že jsme lidem v těžké životní situaci alespoň tímto způsobem dokázali zpříjemnit období Vánoc. To je nejen pro ně umocněné i aktuálním řáděním koronaviru a vládními omezeními.

I za obdarované moc děkujeme všem, kteří se do sbírky finančně či materiálně zapojili. Věříme, že výsledek udělá v několika desítkách rodin radost. A to i malým dětem. Přejeme pohodové prožití vánočních svátků a příjemný vstup do (snad vydařenějšího) roku 2021.

Piráti UH
